---
title: Sejlerskolens forventninger til eleverne
date: 26. november 2013 - Skoleudvalget
layout: page
---


For at være elev på sejlerskolen, skal man være aktivt (A) medlem af
Øresunds Sejlklubben Frem og være over 18 år.

Det forventes, at eleverne møder op til sejlerskolens lektioner. Det
er et krav man deltager i minimum 12 lektioner (sejlaftener) pr sæson
for at kunne få godskrevet deltagelse i sæsonen. Det er muligt at
sejle med på andre hold, hvis man mangler lektioner, dette aftaler
eleven selv med en anden lærer.
  
For at kunne gå til Frems førerprøve skal man have gennemført kurset i
sejlkundskab, og for at få Frem's førerbevis skal man desuden have
deltaget i mindst 1 natsejlads i løbet af de 2 sejlsæsoner.
  
Navigation er en selvstændig delprøve, der skal bestås inden
Søfartsstyrelsens duelighedsbevis og Frems førerbevis kan udleveres.

Ved tilmelding til sejlerskolen ønskes sejldag, og i den udstrækning
der er plads, imødeses ønsket.
  
Inden sæsonstart opslås holdlister. Der afholdes introduktionsmøde for
alle elever og lærere umiddelbart inden sejlsæsonen starter.På dette
møde aftaler de enkelte hold mødetid og praktiske ting i forbindelse
med sejladserne.
  
Afbud til undervisning skal meldes i rimelig tid til læreren. Det
aftales individuelt mellem elever og lærer, hvordan der kommunikeres
bedst sammen (e-mail, SMS, telefon).
  
Deltagelse i undervisningen sker på eget ansvar, både til søs og på
land.  Erstatningskrav vil ikke kunne gøres gældende overfor skolens
lærere, sejlerskoleleder eller ledelsen af sejlklubben. Det anbefales,
at elever selv sørger for dækning i eget forsikringsselskab.  Eleverne
skal ombord altid bære fodtøj med skridsikre såler. Redningsvest er
obligatorisk under sejladserne. Redningsvest kan lånes af klubben, men
det anbefales, at eleverne bærer deres eget udstyr.

Alle elever skal deltage ved klargøring af skolebådene med mindst 2
dage, tilmelding til klargøringsdage sker samtidig med tilmelding til
sejlsæsonen. Det er muligt om efteråret at deltage i afrigning af
skolebådene.Undervisningen i klargøring og afrigning foregår under
vejledning fra instruktører.

Alle elever skal betale en kursusafgift, fastsat af skoleudvalget i
samarbejde med bestyrelsen. Beløbet skal være indbetalt inden
undervisningen påbegyndes. Udmeldelse fra sejlerskolen i løbet af
sæsonen medfører normalt ikke tilbagebetaling kursusafgift hverken
helt eller delvist.
  
## Muligheder for elever der har bestået duelighedsprøven / Frem's førerprøve
  
For elever der har bestået førerprøven tilbydes fortsættersejlads i
glasfiberbåd for at lære spilerhåndtering, eller i gaffelrigger for at
lære topsejls sejlads.

Der er mulighed for deltagelse i kapsejlads undervisning som tilbydes
på 3 niveauer. Kapsejladsundervisningen sker i samarbejde mellem alle
klubberne i Svanemøllekredsen.

Sejlerskolen forsøger at få så mange som muligt til at deltage i
klubbens øvrige aktiviteter.
  
## Undervisning
  
Den praktiske undervisning foregår i sejlerskolens fire skolebåde i to
sæsoner.  Der sejles én aften om ugen og undervisningstiden er normalt
på 2 timer. Sejlerskolen benytter Dansk Sejlunions
undervisningsmateriale suppleret med vores eget
materiale.  Sejlerskolen underviser minimum til det færdighedsniveau,
som Søfartsstyrelsen stiller som krav ved den praktiske
duelighedsprøve. Ved undervisningens afslutning bør alle elever kunne
bestå kravene til duelighedsbevis, men det tilstræbes at Frem's
førerbevis opnås.  


Sejlerskolen afholder de praktiske delprøver til duelighedsbevis, som
foregår den sidste lørdag i september.

Sejlerskolen underviser i teoretisk navigation i vintersæsonen og
gennemfører delprøve i teori i sidste mandag januar (skriftlig) og
første mandag i februar (mundtlig)

Det obligatoriske kursus i sejlkundskab tilbydes på torsdage fra uge
43 frem til midt i marts.

Det anbefalede kursusforløb kan ses på skolens hjemmeside.
